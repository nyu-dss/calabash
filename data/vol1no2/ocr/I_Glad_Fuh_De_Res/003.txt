Calabash

CHORUS

I tek notice, how every Cropover,

De King an’ de Queen roll in clover,
Fuh de cuttin’ an’ loading,

Yuh now gettin’ someting,

An’ uh costume tuh put on, moreover.

I glad fuh de lil recognition,

An’ I glad fuh de bettuh conditions,
But deep down in muh heart,

I feel dem should get cars,

An’ I holdin’ fast tuh my position.

CHORUS

All my children went secondary

De tings dat dey know does surprise me,
Educated, my boy!

But dem still unemployed,

An’ nobody earning besides me.

I plantin’an’ sellin’, ‘cause pension

Cahn feed alluh mine, plus grand children,
Dem in’ raise up in land,

Dem got education -

Cahn’ expecct dem tuh "lower" dem station.

CHORUS

I would glad fuh some res’

I would glad,

But I really cahn’ say

Dat I sad,

I gine work till I dead,

An’ earn my own bread,

An’ | in’ care who say I mad.

Deanne Kennedy / 149
