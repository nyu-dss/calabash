“Tk wilde je alleen maar waarschuwen. Een gewaarschuwd mens telt voor twee.

Ondanks de rust die ze uitstraalde, knaagde het diep van binnen. Ondanks alles
was ze bang vanavond voor schut te gaan. Als ze één verkeerde pas maakte of hem niet
bij kon houden was het met haar gedaan. Haar roem als ster van Halikibe zou
ogenblikkelijk dalen. Ze wist dat de andere meisjes stuk voor stuk hun kans afwachtten
om haar van haar troon te stoten. De mannen zouden niet meer in de rij staan om met
haar te mogen dansen - de prijs voor een kaartje om met haar te mogen dansen zou
zakken als een baksteen. En dat alles natuurlijk tot groot vermaak van de anderen.

Ze haalde een hagelwitte zakdoek uit haar handtas en besprenkelde die met
Boldoot. Zachtjes drukte ze de eau de cologne in haar hals en decolleté en zakte
behaaglijk weg in de zachte kussens, genietend van de koelte die het reukwater haar
verschafte. Met een blik in de spiegel boven de voorruit controleerde ze haar make-up.
De zwarte waas van kohl deed haar grote ogen goed tot hun recht komen - het gaf ze iets
mysterieus, hetgeen versterkt werd door de zacht bruine oogschaduw die ze had
aangebracht. Haar volle lippen waren nauwkeurig iets binnen de rand omlijnd en met een
bloedrode lipstick ingevuld. De blush had ze iets onder haar hoge jukbeenderen gezet om
zodoende de hoekige vorm van haar gezicht wat te verzachten. Tevreden met wat ze in de
spiegel zag depte ze hier en daar wat glansplekken van haar gezicht.

Met een lichte schok kwam de auto voor de deur van Halikibe tot stilstand.
Ongeduldig trommelend op het notenhouten dashboard wachtte de chauffeur tot een van
de portiers de deur voor haar opende. Met touwen had men een pad afgezet naar de deur.
Op armlengte afstand van elkaar stonden fors gebouwde jongens langs de touwen om het
al te gretige publiek tegen te houden. Als gieren verdrongen de mensen zich om de auto -

aan de straatkant bogen ze zich voorover om een glimp van haar op te vangen door het

Accord / 23
