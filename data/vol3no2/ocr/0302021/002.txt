en wierp een blik in zijn achteruitkijkspiegel om haar reactie te zien.

“Waar zou ik bang voor moeten zijn?'

Ze trachtte de lichte irritatie die ze voelde opkomen te onderdrukken. Ze was het
geloer via de achteruitkijkspiegel zat. Zij deed haar best haar zenuwen onder controle te
houden, zo kort voor het grote gebeuren, en wat deed hij? Hij probeerde haar alleen maar
van haar stuk te brengen. Misschien was hij wel bevriend met een van de meisjes die
vanavond zouden meedansen.

“Vanavond danst u met de befaamde Black Bottom-specialist uit Demerara. Wat
een eer!’

De wijze waarop de man moeite deed zijn glimlach in te houden ergerde haar
mateloos. Maar ze liet zich niet uit de tent lokken. ‘Het is eerder een eer voor hém om
met mij te mogen dansen. Ze noemen me niet voor niets ‘Queen of the Black Bottom" in
Halikibe. Buitendien heb ik de afgelopen weken goed geoefend om mijn stijl te
perfectioneren. Ik moet de vrouw nog tegenkomen die de dans beter beheerst dan ik. Als
je het over de Black Bottom, hebt, of over de Charleston, de Rumba, of de Tango dan
noem je mij bij m'n naam!" Strijdlustig gooide ze haar hoofd in de nek.

‘Ze zeggen dat hij de beste Black Bottom-danser uit de West Indies is. Hij schept
constant op over zijn dansmeesterschap. Hij schijnt de gewoonte te hebben zijn partners
voor schut te zetten. Als hij in de gaten heeft dat ze de dans niet goed beheersen, voert hij
de tempo op en verandert hij onverwacht van ritme. Op die manier amuseert hij zijn
toeschouwers kostelijk met het gestuntel van de arme jonge vrouw in zijn armen.’

‘Werkelijk? Wel, ik ben helemaal klaar voor hem. Laat 'm maar komen. Deze
zesentwintigjarige meid zal hem een poepje laten ruiken! Maak je niet druk, concentreer

jij je maar op je rijkunst. Ik neem het dansen wel voor mijn rekening.'

Accord / 22
