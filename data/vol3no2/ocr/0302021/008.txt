drink out of your glas,' kirde ze tegen de officier links van haar toen ze uitgelachen was.

“No, sweetheart, tonight I'm goin' to drink out of that of yours,’ luidde het
antwoord van de officier. Desondanks bood hij haar zijn glas aan.

Terwijl ze haar lippen aan zijn glas zette kneep hij speels in haar zij. Met veel
misbaar schoof ze als door een muskiet gestoken opzij, om hem vervolgens proestend om
de hals te vliegen. Ze had alle aandacht weer op haar gevestigd.

“Wat vond je van die betoging op het Oranjeplein? Ik heb nog nooit zo veel
Javanen en Brits-Indiérs bij elkaar gezien,' zei Jopie tegen een Nederlander die bij haar
aan tafel zat, om de aandacht van Maxi Linder en haar ordinaire gedoe af te leiden. De
man droeg een donker kostuum en een opvallende vlinderdas.

“Daar was ik niet bij aanwezig, maar ik heb er vandaag wel over in de krant
gelezen. Die contractarbeiders worden gewoon opgehitst door die communist van een De
Kom. Met zulke mensen moet je uitkijken - voor je het weet hitsen ze de hele bevolking
op tegen het gouvernement,’ antwoordde de man.

“Denk je dat het zo'n vaart zal lopen?' vroeg iemand anders uit het gezelschap.

“Je hoeft maar naar Rusland te kijken, en je begrijpt waar ik het overheb. Daar
hebben de communisten flink huisgehouden,' zei de man met de vlinderdas.

“Hoe komt hij erbij om zich met die communisten in te laten! Dat is toch niets
voor iemand uit dit vredelievend land!’ Jopie's interesse was nu echt gewekt. Politiek was
haar stokpaardje. Elke dag las ze de krant - ze ging de deur niet uit zonder er zeker van te
zijn dat ze vijf cent bij zich had voor De Banier.

Op het podium ging de Buddel's band van de rumba over op de tango. Nog even
en het was tijd voor de Black Bottom.

‘Die on-Surinaamse ideeén heeft De Kom in Nederland opgedaan, van

Accord / 28
