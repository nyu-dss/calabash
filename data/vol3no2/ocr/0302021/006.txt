Linder, in gezelschap van twee officieren. Met veel vertoon spoog Maxi met een grote
boog in het zand. Haar ogen rolden veel betekenend in Jopie's richting. Het vele goud
waarmee haar oren, hals, polsen en vingers waren behangen vloekte met de schuin
gesneden avondjurk van zeegroene mousseline. Ze had haar haren van opzij
omhooggekamd en boven op haar hoofd in een grote kunstige rol bij elkaar gestoken.
Behalve haar rood gestifte lippen was er geen spoor make-up op haar gezicht te
bekennen. De broeierige avond had zijn effect op haar huid niet gemist: als een
flinterdunne film lag de transpiratie op haar huid, alsof het gepolijst was.

Doordat haar weg door Maxi Linder en haar gezelschap werd geblokkeerd, was
Jopie gedwongen te wachten. Het publiek had met de komst Maxi Linder alle aandacht
voor haar verloren.

“Wat een prachtmeid...!' Aan de manier waarop de maker van die opmerking naar
Maxi Linder keek wist Jopie dat het niet voor haar bestemd was. Breed lachend wierp
Maxi hem een handkus toe.

Jopie ontvlamde inwendig van woede. Dit was een van de vele verschillen tussen
haar en die meid. Die motyo mocht dan mooi zijn, manieren had ze niet.

“Als je genoeg hebt van die jurk, denk je dan aan mij?’ schreeuwde iemand naar
Maxi Linder.

*Zo'n duur geschenk kan ik moeilijk weggeven. Maar ik heb vast wel wat in de
kast liggen. Kom een keer langs in de Saramaccastraat, bij Bigi Spikri.'

Het gemak waarmee Maxi Linder zich met het publiek onderhield ergerde Jopie.
Zolets zou ze nooit doen. Je gaf ze een vinger en ze wilden ze je hele hand. En haar
kleding aan een wildvreemde weg geven - ze moest er niet aan denken!

Even leek het erop alsof Maxi Linder niet binnengelaten zou worden. Jopie zou

Accord / 26
