daar niet rouwig om zijn geweest. Tenslotte was Maxi al een paar keer eerder aan de deur
geweigerd. Het was een nette gelegenheid en ‘net’ was een woord dat wel niet in Maxi
Linders vocabulaire zou voorkomen. Van de meisjes die in Halikibe kwamen werd
verwacht dat ze zich netjes gedroegen in het openbaar. Van Maxi Linder was bekend dat
ze er niet voor schroomde om als de eerste de beste straatjongen de meest vulgaire taal uit
te slaan. En dat deed ze zonder aanzien des persoons. Ze was er ook niet de persoon naar
om af te wachten tot een man naar haar toekwam. Jopie ergerde zich altijd groen en geel
aan dat ordinaire gedrag.

Triomfantelijk keerde Maxi Linder haar blik in Jopie's richting. Gearmd met haar
twee officieren liep ze naar binnen.

Uit haar humeur gebracht nam Jopie de laatste stappen naar de deur. ‘Waarom
laten jullie die slet binnen? Ik dacht dat dit een behoorlijke gelegenheid was,' zei ze bits
tegen de portiers.

“We hadden geen keus. Die twee heren zijn officieren van de SS Haiti, die
gisteren is aangekomen uit New York. Ze waren uitgenodigd.'

“Denk maar niet dat ik haar als concurrentie zie. Dansen kan ze niet en stijl is bi
haar ook ver te zoeken...’ Met deze woorden liep Jopie de danszaal binnen.

Ze baande zich een weg door de dansende massa naar haar vaste plaats, dicht bij
het podium. Onderweg bleef ze af en toe even staan om iemand te groeten, een praatje te
maken of complimenten over haar jurk in ontvangst te nemen. Toen ze zag dat Maxi
Linder en haar gezelschap aan de tafel naast haar zaten, beet ze van woede op haar
onderlip. Terwijl de zilte smaak van het bloed zich in haar mond verspreidde schoof ze
ruziezoekerig met veel lawaai haar stoel naar achteren.

Maxi Linder beantwoordde haar actie met een luid gegrinnik. ‘Darling, I want to

Accord / 27
