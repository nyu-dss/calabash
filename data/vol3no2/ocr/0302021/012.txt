verzoeken je avond elders voort te zetten.'

‘De tent verlaten? Daag me alsjeblieft niet uit, Emile. Want eer ik met je klaar
ben, zul je de dag vervloeken dat je op de wereld bent gezet. Ze trapte haar stoel naar
achteren, die met veel lawaai tegen de muur terechtkwam, en keek hem moordlustig aan,
haar gebalde vuisten in de zij gedrukt.

‘Wilhelmina, gedraag je! Zo ben je onmogelijk. Je grote mond kost je nog eens
een keer de kop!' Met een hoofd zo rood als een pioen verdween hij in de drukte.

“Waar kijk jij naar?' beet de motyo Jopie toe.

Ze wist dat Maxi Linder in een bui was waarin ze tot alles in staat was. Het leek
haar verstandig haar niet verder te provoceren, en zonder te reageren draaide ze haar
hoofd in de andere richting. ‘Een mens kan ook nooit rustig van zijn avondje uit
genieten,' zei ze tegen de man met de vlinderdas. “Als je het mij vraagt is dat mens
gewoon ordinair.'

Maar Maxi was onvermoeibaar. ‘Waarom denk jij dat je beter bent dan ik? Ji
vraagt toch ook geld voor je kunstjes? Bij jou is dat dansen, bij mij neuken. En één ding
mag je gerust weten: ik neuk beter dan jij danst! Vraag het maar aan iedere willekeurige
kerel hier in de zaal.' Ze stond nu bij haar tafel. Haar ogen spuwden vuur. Ze was
duidelijk op zoek naar bloed.

Zonder haar voor een moment uit het oog te verliezen greep Jopie naar haar
handtas. Zo nodig zou ze haar scheermes gebruiken. Ze zou die tante voor eens en voor
altijd verminken, zodat geen man haar meer zou zien staan.

Alsof ze uit het niets verschenen stonden er plotseling twee bodyguards tussen
hen in. Een derde duwde Maxi Linder zachtjes naar de uitgang. De band was opgehouden

met spelen. De paren op de dansvloer weken uiteen om hen doorgang te verlenen.

Accord / 32
