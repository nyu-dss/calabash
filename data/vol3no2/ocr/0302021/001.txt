Calabash

A JOURNAL OF CARIBBEAN ARTS AND LETTERS Vol 3, Num 2 / Fall-Winter 2005

Clark Accord
JOPIE

DE KONINGIN VAN PARAMARIBO

Langzaam baande de Buick zich een weg door de mensenmassa. De mensen
weken pas uiteen wanneer ze bijna omvergereden werden. Allerlei gezichten verdrongen
zich voor de ramen om een blik naar binnen te kunnen werpen. Met een tevreden en trots
gevoel luisterde Jopie naar de kreten van bewondering die haar in flarden via het
opengedraaide raam bereikten. Ze hield de veren waaier stevig vast aan het jade handvest
- alle spanning had zich in de greep van haar handen geconcentreerd. De waaier
verschafte haar de nodige koelte tegen de hitte van de broeierige aprilavond. De wind die
anders van de Suriname-rivier waaide had vanavond verstek laten gaan, en de broeierige
warmte had de mensen uit hun huizen verdreven. Als een krioelende mierenhoop bleven
ze toe stromen.

Maanden had ze uitgekeken naar deze avond. Er zouden zelfs dansers uit
Demerara aanwezig zijn - allemaal ter gelegenheid van de verjaardag van de
kroonprinses!

“Ben je niet nerveus voor wat je vanavond te wachten staat?’ vroeg de chauffeur

Accord / 21
