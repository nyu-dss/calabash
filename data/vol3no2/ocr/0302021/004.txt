raam.

‘Ze lijkt wel een prinses!' riep een vrouw uit de menigte vol bewondering.

Jopie's avond kon niet meer stuk. Ze was bijzonder ingenomen met die
opmerking. Doorgaans waren de vrouwen niet zo gul met het onderling uitdelen van
complimenten.

Galant opende een van de bodyguards de deur voor haar. Ze bedankte hem met
een minzaam knikje. Het publiek hield de adem in.

Gedurende een seconde kon je een speld horen vallen. Totdat iemand de stilte
verbrak: ‘Moet je die jurk zien! Wat ziet ze er mooi uit!'

*Zo'n jurk heb ik nog nooit gezien. Hij lijkt wel gemaakt uit duizenden kralen...!'

‘Ze heeft gouden schoenen aan!"

Het gonsde van de bewonderende opmerkingen. Die schoenen hadden haar een
rib uit haar lijf gekost. Zeventien gulden en vijftig cent had ze voor ze betaald. En dat
was nog niets vergeleken bij de jurk, die eigenlijk uit twee over elkaar heen geslagen
jurken bestond. De onderste was van goud satijn en daarboven droeg ze een jurk
vervaardigd uit kralen in verschillende kleuren. Het geheel kostte honderd gulden, maar
ze had een afbetalingsregeling weten te treffen met meneer Hernandes. Toen hij de prijs
noemde had ze uitgeroepen: ‘Maar voor dat bedrag kan ik een perceel kopen!'

‘Jopie,' had hij gezegd, ‘die jurk is voor jou gemaakt. Hi zal je staan als geen
ander. Probeer het eens aan.'

Eén blik in de spiegel en ze was verkocht. ‘Al moet ik er mijn poten voor uit mijn
lijf dansen, ik betaal je tot de laatste cent.'

“Jou die avond in deze jurk te zien stralen is het enige waar ik me druk over maak.

Het geld komt wel.' Schaamteloos volgden zijn ogen de lijnen van haar lichaam.

Accord / 24
