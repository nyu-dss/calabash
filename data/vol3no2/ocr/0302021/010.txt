Jopie maakte een luidde tjoerie. ‘Dat huis heeft haar vader haar nagelaten. Zo veel
geld verdient ze nu ook weer niet! Ze is niet zo hot als Betsy Bama. Ze kan nog niet
tippen aan Trude Labat of Friede Lemmers!'

*Sla je niet iemand over?’ vroeg een van de heren aan haar tafel.

“Hoezo? Wie zou ik overslaan volgens u?'

‘Jezelf.'

“Wie, ik...? Ik verdien mijn geld met dansen. Voor meer dan dat moeten ze niet bij
me aankomen. Ik ben een behoorlijk meisje.'

“Ja, ja, dat zeggen ze allemaal! Als je het Maxi Linder vraagt, beweert ze ook een
net meisje te zijn,’ plaagde de man met de vlinderdas. Zonder haar de gelegenheid te
geven te reageren ging hij verder: ‘Maar je vroeg wat een ijskast was. Toen die kennis
erover begon, werd het mij niet duidelijk waar hij het over had. Laatst las ik een artikel in
De West dat er over uitwijdde. Ze hadden het over een soort “koelkast' voor
huishoudelijk gebruik. Uitvinding van een Zweed. Met een vernuftige inrichting die
voortdurend kou kan produceren, zonder gebruik te maken van enige mechaniek. Je kunt
er voedsel in bewaren zonder toediening van bederfwerende stoffen.'

‘Het is niet waar! Wat een uitvinding! Hoe werkt zo iets?’ Jopie sperde haar ogen
wagenwijd open van ongeloof.

“Als ik het goed gelezen heb, gaat het met behulp van ammoniak en waterstof.
Aangesloten op de elektrische installatie functioneert zo'n ding voor vier stuivers per dag.
Men kan er ijs mee produceren voor huishoudelijk gebruik.' Hij leunde achterover en
genoot van de aandacht die hij met zijn verhaal wist te trekken.

“Vier stuivers per dag? Dat is een boel geld! En dat heeft die goedkope meid in

huis...?'

Accord / 30
