Indonesische studenten zoals Hatta, en die lui van de Arbeidersbeweging,' zei de
Nederlander terwijl hij zijn das wat losser trok.

“Maar die mensen hebben het ook niet makkelijk. Als je de kranten leest dan zie
je dat het overal ter wereld crisis is. Het ene na het andere bedrijf gaat over de kop. Hier
in Suriname beginnen we dat ook al te merken. Van de overgebleven plantages gaan de
meeste op de fles,' zei Jopie, met een steelse blik in de richting van Maxi Linder.

Die laatste zat zowat op schoot bij een van ‘haar' officiers, terwijl de andere niet
met zijn vingers van haar bovenbenen kon afblijven.

‘Ze denkt zeker dat ze in de Roxybar is,' fluisterde Jopie terwijl ze met haar hoofd
in de richting van Maxi Linder gebaarde.

De Nederlander had zich inmiddels onbeschaamd naar voren gebogen voor een
beter uitzicht. ‘Die hebben het naar hun zin. Die vrouw weet pas hoe ze een man op zijn
gemak moet stellen...!' Zonder zijn ogen een moment van het gezelschap aan de andere
tafel te halen, viste hij zijn zakdoek uit zijn colbert en wiste zich het zweet van zijn
voorhoofd. In een teug liet hij het volle glas Haantjes-bier door zijn keel glijden. Met het
schuim nog op zijn lippen zei hij: “Van een kennis hoorde ik dat ze thuis een ijskast
heeft.' Er klonk ontzag in zijn stem.

‘Een ijskast?’ vroeg Jopie alsof ze het in Keulen hoorde donderen.

‘Ja ik... enne... hij...’ versprak hij zich, “hij is... bij haar thuis geweest aan de
Saramaccastraat. Een zeer luchtige bovenwoning met inpandig bad en we. Hij kon zijn
oren niet geloven toen zij hem vertelde dat het huis al sinds haar zestiende haar eigendom
was. Dat lichaam van haar moet een fortuin opbrengen...' Opnieuw wiste hij de druppels
die op zijn bovenlip en voorhoofd parelden af. Vol ontzag staarde hij in Maxi Linders

richting.

Accord / 29
